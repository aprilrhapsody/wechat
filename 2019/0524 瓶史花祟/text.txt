瓶史-花祟

www.rjsy.com

　　花下不宜焚香，犹茶中不宜置果也。夫茶有真味，非甘苦也；花有真香，非烟燎也。味夺香损，俗子之过。且香气燥烈，一被其毒，旋即枯萎，故香为花之剑刃。棒香合香，尤不可用，以中有麝脐故也。昔韩熙载谓木樨宜龙脑，酴醾宜沉水，兰宜四绝，含笑宜麝，薝卜宜檀。此无异笋中夹肉，官疱排当所为，非雅士事也。至若烛气煤烟，皆能杀花，速宜摒去。谓之花祟，不亦宜哉？

0.jpg

© 2019 Fuchun Industrial. All Rights Reserved.
