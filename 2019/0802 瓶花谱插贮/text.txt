瓶花谱-插贮

www.rjsy.com

　　折得花枝，急须插入小口瓶中，紧紧塞之，勿泄其气，则数日可玩。
　　大率插花须要花与瓶称，令花稍高于瓶。假如瓶高一尺，花出瓶口一尺三四寸，瓶高六七寸，花出瓶口八九寸，乃佳，忌太高，太高瓶易仆，忌太低，太低雅趣失。
　　小瓶插花，宜瘦巧，不宜繁杂。若止插一枝，须择枝柯奇古，屈曲斜袅者。欲插二种，须分高下合插，俨若一枝天生者，或两枝彼此各向，先凑簇像生，用麻丝缚定插之。
　　瓶花虽忌繁冗，尤忌花瘦于瓶。须折斜欹花枝铺撒小瓶左右，乃为得体也。
　　瓶中插花，止可一种两种，稍过多便冗杂可厌。独秋花不论也。

0.jpg

© 2019 Fuchun Industrial. All Rights Reserved.
