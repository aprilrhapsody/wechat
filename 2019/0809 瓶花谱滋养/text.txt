瓶花谱-滋养

www.rjsy.com

　　凡花，滋雨露以生。故瓶中养花，宜用天水，亦取雨露之意，更有宜蜂蜜者，宜沸汤者，清赏之士，贵随材而造就焉。
　　滋养第一雨水，宜多蓄听用。不得已则用清净江湖水。井水味咸，养花不茂，勿用。
　　插花之水类有小毒，须旦旦换之，花乃可久。若两三日不换，花辄零落。
　　瓶花每至夜间，宜择无风处露之，可观数日。此天与人参之术也。

0.jpg

© 2019 Fuchun Industrial. All Rights Reserved.
